---
layout: post
category: blog
published: true
title: Znak krzyża zabija zarazki? Kto? Co? Gdzie? Jak?
---
Pewna rosyjska uczona, inżynier Angelina Małachowska, ogłosiła, że jej wieloletnie badania potwierdziły, iż znak krzyża i modlitwa zabijają zarazki, a dodatkowo zmieniają właściwości wody.   
<!--more--> 

Jest to informacja ciężkiego kalibru, którą trudno mi skomentować. Ograniczę się do cytatów. Informacja krąży w sieci już od kilku lat. Co jakiś czas ktoś wyciąga ją na z czeluści Internetu i albo wyśmiewa, albo gloryfikuje. Całkiem niedawno, bo na początku lipca, wyniki badań Małachowskiej (albo Małachowskaja/Malakhovskaya) opublikował portal „Fronda”:       

> „Potwierdziliśmy, że stary zwyczaj czynienia znaku Krzyża nad jedzeniem i piciem przed posiłkiem ma głęboki mistyczny sens” – mówi fizyk Angelina Małachowskaja. – Ukryta jest za nim również korzyść praktyczna: „Żywność oczyszcza się dosłownie w ciągu chwili. Jest to wielki cud, który dokonuje się praktycznie każdego dnia”.
Swoje badania siły znaku Krzyża Angelina Małachowskaja z błogosławieństwa Cerkwi prowadziła prawie przez dziesięć lat. Przeprowadzono wielką serię eksperymentów, które wielokrotnie sprawdzano przed opublikowaniem.       
Wyniki eksperymentów są fenomenalne: wykryto unikalne właściwości antybakteryjne wody, które w niej się pojawiają po poświęceniu jej prawosławną modlitwą i znakiem Krzyża. Odkryto nową, nieznaną wcześniej właściwość Słowa Bożego, zmieniającego strukturę wody, to znaczy, znacznie zwiększającego jej gęstość optyczną w krótkim ultrafioletowym zakresie widma.”        
(http://www.fronda.pl/a/naukowcy-potwierdzaja-znak-krzyza-zabija-zarazki,74375.html, dostęp 10.07.2016)

Ponad sześć miesięcy wcześniej tą samą informacje podała strona gloria.tv za portalem bractvospasa.wordpress.com. Otrzymaliśmy nieco więcej informacji, a zakres oddziaływania znaku krzyża był rozwinięty:    

> „Naukowcy sprawdzili działanie modlitwy „Ojcze nasz” i prawosławnego znaku krzyża na bakterie chorobotwórcze. Do badań pobrano próbki wody z różnych miejsc – ze studzien, rzek i jezior. Wszystkie próbki zawierały bakterie pałeczki okrężnicy i gronkowca złocistego. **Okazało się jednak, że jeśli przeczyta się modlitwę „Ojcze nasz” i przeżegna wodę znakiem Krzyża, to ilość szkodliwych drobnoustrojów może zmniejszyć się w 7, 10, 100, a nawet więcej aniżeli 1000 razy!**

> **Zaobserwowano korzystny efekt modlitwy i oddziaływania znaku Krzyża na człowieka – u wszystkich badanych stabilizowało się ciśnienie, poprawiały parametry krwi.** Dziwny był ten fakt, że parametry zmieniały się w dokładnie potrzebnym dla uzdrowienia kierunku: u pacjentów z podciśnieniem ciśnienie się zwiększało, z nadciśnieniem – obniżało.

> Zauważono, że jeśli znak krzyża człowiek nakładał na siebie niedbale, niedokładnie złożył trzy palce dłoni, lub nie dotykał koniecznych punktów (środek czoła, środek splotu słonecznego, zagłębień prawego i lewego ramienia), to pozytywny wynik oddziaływania był o wiele mniejszy lub w ogóle go nie było”.
Naukowcy zmierzyli gęstość optyczną wody przed i po wykonaniu nad nią znaku krzyża, a także po jej poświęceniu. „Okazało się, że optyczna gęstość w stosunku do jej wartości wyjściowej przed poświęceniem wzrasta” – wyjaśnia Angelina Małachowskaja.

> **„Oznacza to, że woda jakby ROZRÓŻNIA sens wypowiadanych nad nią modlitw, zapamiętuje ich oddziaływanie i zachowuje go przez czas nieokreślony** – w postaci wzrostu wartości gęstości optycznej. Woda jakby nasyca się światłem. Ludzkie oko, oczywiście, zauważyć tych uzdrawiających zmian w strukturze wody nie jest w stanie. Ale spektrograf zapewnia obiektywną ocenę tego wpływu”. (…) Ciekawy jest wynik poświęcenia wody przez człowieka ochrzczonego lecz niewierzącego, i nie noszącego na sobie krzyżyka. **Okazało się, że woda „rozróżnia” nawet stopień wiary** – optyczna gęstość wody zmieniła się tylko o 10 %! Zaprawdę – “Według wiary waszej – niechaj będzie wam dane!”.         
(https://gloria.tv/article/HaLyWfJd7o522dCZnVMC6xo5s dostęp 10.07.2016)

Przykładowe źródło rosyjskie (jest ich całkiem sporo):      
http://www.rusfront.ru/812-krestnoe-znamenie.html
