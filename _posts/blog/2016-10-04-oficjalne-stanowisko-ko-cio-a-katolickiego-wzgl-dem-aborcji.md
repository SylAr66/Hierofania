---
layout: post
category: blog
hidden: 'true'
published: false
title: Oficjalne stanowisko kościoła katolickiego względem aborcji
---
Sprawa aborcji jest obecnie najgorętszym tematem w mediach. Projekt ustawy całkowicie zakazującej aborcji nie został odrzucony przez władze, ale trafił do dalszych prac. To zmobilizowało tysiące kobiet do protestów. A jakie jest oficjalne stanowisko Kościoła względem aborcji?    
<!--more-->
Z pewnością aborcja jest uznawana za grzech. I w tym miejscu nie ma dyskusji. Jednak głosy, które pojawiają się w debacie na ten temat, w większości nie należą do przedstawicieli Kościoła, ale do świeckich publicystów. Być może warto byłoby przypomnieć, jak wygląda ta sprawa z perspektywy głowy Kościoła, czyli papieża Francisza.       
Papież poruszył problem aborcji i grzechu w liście do przewodniczącego Papieskiej Rady ds. Krzewienia Nowej Ewangelizacji abp. Salvatore Fisichelli gdzie napisał, że:        

> (...)Jednym z poważnych problemów naszych czasów jest z pewnością zmodyfikowany stosunek do życia. Bardzo rozpowszechniona mentalność doprowadziła do utraty należytej wrażliwości indywidualnej i społecznej na kwestię przyjmowania nowego życia. **Dramat aborcji przeżywany jest przez niektóre osoby ze świadomością powierzchowną, jakby niemal nie zdawały sobie sprawy z tego, jak wielkim złem jest ten akt. Wiele innych natomiast, choć przeżywa ten moment jako porażkę, uważa, że nie mają innej drogi. Myślę w szczególności o wszystkich kobietach, które poddały się aborcji. Dobrze znam uwarunkowania, które doprowadziły je do podjęcia tej decyzji.** Wiem, że jest to dramat egzystencjalny i moralny. Spotkałem wiele kobiet, które nosiły w sercu blizny pozostawione przez ten ciężki i bolesny wybór. To, co się wydarzyło, jest głęboko niesłuszne; jednakże tylko wtedy, gdy zrozumie się to w prawdzie, można nie stracić nadziei. **Przebaczenia Bożego nie można odmówić nikomu, kto żałuje, zwłaszcza jeśli ze szczerym sercem przystępuje do Sakramentu Spowiedzi, by pojednać się z Ojcem. Również z tego powodu postanowiłem, mimo wszelkich przeciwnych rozporządzeń, upoważnić wszystkich kapłanów w Roku Jubileuszowym do rozgrzeszenia z grzechu aborcji osób, które jej dokonały, żałują tego z całego serca i proszą o przebaczenie.** Niech kapłani przygotują się do tego wielkiego zadania, by potrafili łączyć słowa szczerego przyjęcia z refleksją, która pomoże zrozumieć popełniony grzech oraz wskaże drogę autentycznego nawrócenia, by pojąć prawdziwe i wielkoduszne przebaczenie Ojca, który wszystko odnawia swoją obecnością.      
(Franciscus, Watykan, 1 września 2015 r.)        

W Polsce głos w tej sprawie zabrał Episkopat. W komunikacie z 372. Zebrania Plenarnego Konferencji Episkopatu Polski padło stwierdzenie, że kobiety nie powinny być karane ze dokonanie aborcji:     

> (...)W związku z dyskusją o ochronie życia ludzkiego Konferencja Episkopatu Polski podkreśla, że życie każdego człowieka jest wartością podstawową i nienaruszalną. Jego obrona stanowi obowiązek wszystkich, niezależnie od światopoglądu. Biskupi zwracają się do ludzi dobrej woli, do matek i ojców, lekarzy i położnych oraz do stanowiących prawo, aby zgodnie z sumieniem stawali na straży ludzkiego życia. Dziękując świeckim angażującym się w ruchy, stowarzyszenia i federacje pro-life, pasterze Kościoła w Polsce proszą o solidarną współpracę w tej ważnej sprawie. **Równocześnie oświadczają, że nie popierają karania kobiet, które dopuściły się aborcji. Te kwestie Kościół rozwiązuje w sakramencie pojednania, zgodnie z przepisami prawa kanonicznego i normami etyczno-moralnymi.** Uwarunkowania kobiety decydującej się na aborcję są złożone i zróżnicowane (por. Jan Paweł II, Evangelium Vitae, 59). Należy dołożyć wszelkich starań, by wobec zamiaru przerwania ciąży, każda kobieta była otoczona wszechstronną i życzliwą opieką oraz pomocą medyczną, materialną, psychologiczną i prawną.     

Źródło:     
http://www.redemptor.pl/list-ojca-swietego-franciszka-przed-jubileuszem-milosierdzia/      
http://episkopat.pl/komunikat-z-372-zebrania-plenarnego-konferencji-episkopatu-polski/?utm_source=deon&utm_medium=link_artykul       

