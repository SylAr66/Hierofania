---
layout: post
category: blog
published: true
title: Pogrom w Jedwabnem czyli "różne zawiłości historyczne"
---
Do tej pory wydawało się, że wydarzenia takie jak pogrom w Jedwabnem z 1941 roku czy pogrom Kielecki z roku 1946 są faktami historycznymi, co do których nie ma żadnych zastrzeżeń. Jednak okazało się, że nie dla wszystkich. 
<!--more-->         
Niedawno spore kontrowersje wywołała obecna minister edukacji **Anna Zalewska**, która gościła w programie Moniki Olejnik, „Kropka nad i”.       
Dziennikarka zapytała minister, kto odpowiada za zbrodnie na ludności żydowskiej w Jedwabnem oraz za zbrodnie w Kielcach. Minister nie potrafiła dać jasnej odpowiedzi na to pytanie zasłaniając się historykami i „zawiłościami historycznymi”. W końcu minister stwierdziła, że za zbrodnie odpowiadają „antysemici”. Wydaje się, że pytanie było dla niej zbyt kontrowersyjne.       

> Fragment:      
M.O.: A Jedwabne to jaki jest fakt dla pani?       
A.Z.: To jest fakt historyczny, w którym doszło do wielu nieporozumień, do wielu tendencyjnych opinii.      
M.O.: Nie. Polacy spalili Żydów w stodole.      
A.Z.: To jest opinia pani redaktor, powtarzana za panem Grossem.       
M.O.: A według pani kto spalił Żydów w stodole?      
A.Z.: Ja nie jestem osobą od wyrażania opinii. Ja mówię, że dramatyczna sytuacja w Jedwabnem jest kontrowersyjna. Wielu historyków pokazuje jej zupełnie inny obraz.        
M.O.: To kto zabił Żydów w stodole?        
A.Z.: Analiza książek pana Grossa pokazuje, ze jest ona tendencyjna i pełna kłamstw.       
M.O.: A w pogromie kieleckim, kto dokonał morderstwa?       
A.Z.: To zostawmy historykom. I uczmy młodzież, żeby nigdy Holokaust się nie powtórzył.       
M.O.: Pytam, kto zabił Żydów w pogromie kieleckim?       
A.Z.: Oceniają to Polacy. Ja jestem zwolenniczką dużego dystansu i pozostawienia tych opinii Polakom.        
M.O.: A pani jest Polką, więc pytam, kto zabił Żydów podczas pogromu kieleckiego?        
A.Z.: Pani redaktor, różne były zawiłości historyczne.       
M.O.: Ale co to znaczy różne zawiłości. Ktoś dokonał tej zbrodni. Kto to był?        
A.Z.: No ci, którzy byli antysemitami.      
M.O.: Czyli kto? To byli Polacy?        
A.Z.:  No nie do końca Polaków równa się... jako antysemitów. To były określone uwarunkowania polityczne i historyczne.       

Cały materiał do obejrzenia:          
http://www.tvn24.pl/kropka-nad-i,3,m/kto-odpowiada-za-pogrom-kielecki-rozne-byly-zawilosci-historyczne,660807.html (dostęp, 26.07.2016)

Jak się okazuje, pojawiła się kolejna kontrowersja związana z pogromem w Jedwabnem. Doktor **Ewa Kurek** wystąpiła w programie „Cztery strony” w TVP Info. Historyk podważyła prace osób, które zajmowały się tym tematem z  ramienia IPN.  

> **Jak prokuratorzy mogą coś mówić na temat Jedwabnego, jeśli nie wiemy, ile osób zostało zamordowanych i czy w ogóle.** IPN powinien na nowo zająć się tą sprawą. W 2001 roku została wstrzymana ekshumacja w Jedwabnem, czyli rząd polski przerwał rzetelne badania historyczne i ponieważ niepotrzebnie wtrącił się w badania historyków, to **przez 15 lat mamy festiwal kłamstw i fantazji na temat Jedwabnego.** (…) Przez te 15 lat utrwaliła się ta prawda, powstał z naszych podatków film „Pokłosie”, który to utwierdzał, ale to nie znaczy, że my historycy nie mamy obowiązku dążyć do prawdy.       

**Historyk rozpoczęła akcję zbierania podpisów pod inicjatywą ustawodawczą, według której rząd miałby zająć się sprawą ekshumacji ofiar w Jedwabnem.** Doktor stwierdziła, że dopiero, gdy pozna się liczbę ofiar, można w ogóle zacząć rozmawiać o tym, kto ich zabił, dlaczego, z czyjego rozkazu itp.         

Doktor Ewa Kurek skrytykowała również **Rabina Schudricha**(naczelnego rabina Polski), który odniósł się krytyczni do pomysłu ekshumacji nawiązując do prawa halahicznego, które tego zakazuje.        

> Niech się rabin Schudrich modli, aby mu Pan Bóg żydowski wybaczył kłamstwa, jakie firmuje lub niewiedzę (…) i niech się pan Schudrich naprawdę, przed swoim bogiem pokaja albo niech się douczy, nauczy prawa żydowskiego i żydowskiej religii, a jeśli kłamał, to niech prosi o przebaczenie.

W podobnym tonie doktor Kurek wypowiedziała się o prezydencie Światowego Kongresu Żydów, **Ronaldzie Lauderze**. Przedstawiciel Kongresu był zaniepokojony wypowiedzią minister edukacji oraz inicjatywą zbierania podpisów pod ekshumacją. Uznał to za „policzek” dla ofiar Holokaustu (zaniepokojone są również władze Muzeum Pamięci Holokaust w Stanach Zjednoczonych).        
Doktor Kurek również podważyła prace profesora **Grossa**, stwierdzając, że nie jest on historykiem, a socjologiem i w jego pracach naukowych jest wiele błędów.      

> Gross, który nie jest historykiem, tylko socjologiem, napisał książkę o Jedwabnem. Popełnił tam błędy metodologiczne. Ja mówię, że to książka na zasadzie „jeden chłop drugiemu chłopu”. Ale poszło to w świat, do Ameryki i Izraela. Teraz trzeba było wstrzymać ekshumację, żeby prawda się nie wydała, że tam nie było 1,6 tys. zabitych Żydów. Widziałyśmy tę stodołę 5 na 6 metrów. Tam by się z trudem zmieściło 1,6 tys. krasnoludków.

Polecam obejrzenie całego materiału:       
http://www.tvp.info/25997017/21072016-1910 (dostęp 26.07.2016)         

Stanowisko Światowego Kongresu Żydów, źródła polskojęzyczne:         
https://www.wprost.pl/swiat/10015968/Swiatowy-Kongres-Zydow-domaga-sie-od-rzadu-reakcji-na-slowa-Zalewskiej-i-burmistrza-Jedwabnego.html (dostęp 26.07.2016)          
http://wiadomosci.dziennik.pl/swiat/artykuly/526941,prezes-swiatowego-kongresu-zydow-zadam-przeprosin-za-wypowiedzi-kwestionujace-udzial-polakow-w-mordowaniu-zydow.html (dostęp 26.07.2016)        

Artykuł na stronie Światowego Kongresu Żydów, źródło angielskojęzyczne:           
http://www.worldjewishcongress.org/en/news/world-jewish-congress-president-polish-officials-must-immediately-apologize-for-remarks-questioning-poles-involvement-in-murder-of-jews-during-wwii-7-3-2016 (dostęp 26.07.2016)
