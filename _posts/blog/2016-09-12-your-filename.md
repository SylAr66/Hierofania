---
layout: post
category: blog
hidden: 'true'
published: false
title: ''
---
Kardynał Stanisław Dziwisz skrytykował akcję „Przekażmy sobie znak pokoju”, której plakaty oraz bilbordy można zobaczyć w wielu polskich miastach. Zdaniem kardynała akcja ma na celu promowanie legalizacji związków jednopłciowych.       
<!--more-->
„Przekażmy sobie znak pokoju” to kampania społecznościowa, której celem jest zwrócenie uwagi na to, że we wspólnocie Kościoła katolickiego znajdują się również osoby homoseksualne, biseksualne lub transpłciowe. Takie osoby mogą, miedzy innymi, odczuwać duży strach przed wykluczeniem ze wspólnoty wiernych. Dlatego też powstała ta kampania.          
Więcej informacji o akcji w filmiku, który zamieszczony jest na dole strony.        

Kampania „Przekażmy sobie znak pokoju” jest wspólną inicjatywą Kampanii Przeciw Homofobii, Stowarzyszenia na rzecz osób LGBT Tolerado oraz Grupy Polskich Chrześcijan Wiara i Tęcza.  Poza tym w akcji biorą udział również katolickie gazety, takie jak „Tygodnik Powszechny”, „Znak”, „Więź i Kontakt” oraz wspierają ją, między innymi Halina Bortnowska, siostra Małgorzata Chmielewska czy ks. Andrzej Lute. 

![znak pokoju.jpg]({{site.baseurl}}/img/znak pokoju.jpg)          
*Plakat akcji*      

Kardynał Stanisław Dziwisz zamieścił na stronie internetowej Archidiecezji Krakowskiej oświadczenie w tej sprawie: 

**> W związku z rozpoczętą kampanią społeczną „Przekażmy sobie znak pokoju", czuję się w obowiązku przypomnieć naukę Kościoła Katolickiego na temat homoseksualizmu, ponieważ jest ona ukazywana w sposób rozmyty lub wręcz zmanipulowany.**     
Kościół w sprawie homoseksualizmu jest cierpliwy i miłosierny dla grzeszników oraz jednoznaczny i nieprzejednany wobec grzechu. Wychowując swoich wiernych do szacunku dla każdego człowieka, jasno naucza, że nie może to nigdy prowadzić do aprobowania aktów homoseksualnych lub legalizowania związków jednopłciowych. Ta prawda moralna, zawarta w Katechizmie (por KKK 2357-2359) i w nauczaniu papieży, obowiązuje w sumieniu każdego katolika. 
Niestety jasno widać, że kampania, która odwołuje się do nauki chrześcijańskiej, ma na celu nie tylko promowanie szacunku dla osób homoseksualnych, ale również uznanie aktów homoseksualnych oraz związków jednopłciowych za moralnie dobre. Z ubolewaniem stwierdzam, że w fałszowanie niezmiennej nauki Kościoła włączyły się również niektóre środowiska katolickie, których wypowiedzi i publikacje odeszły od Magisterium. Powołując się wybiórczo na wypowiedzi papieża Franciszka, przemilcza się te, w których Ojciec Święty tłumaczy, że w sprawie homoseksualizmu „powtarza tylko naukę zawartą w Katechizmie" (wywiad z o. Antonio Spadaro).  
Obawiam się, że to celowe działanie służy zamazaniu pamięci o wielkim dobru Światowych Dni Młodzieży, które dokonało się w Krakowie i całej Polsce. Związane jest ono z wartościami płynącymi z Ewangelii, które są konkretną i wymagającą propozycją moralną dla młodego pokolenia.    
_Kard. Stanisław Dziwisz
Metropolita Krakowski_

