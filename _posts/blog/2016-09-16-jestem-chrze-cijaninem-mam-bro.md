---
layout: post
category: blog
hidden: 'true'
published: true
title: 'Jestem chrześcijaninem, mam broń'
---
Niedawno w sieci pojawiło się kilkanaście zdjęć ludzi pozujących z bronią i kartką z napisem „jestem chrześcijaninem”/”I am a christian”, którzy oznaczają swoje zdjęcia #jestemchrzescijaninem. Jest to akcja, która została zapoczątkowana przez Kościół Nowego Przymierza z Lublina i rozpropagowana w mediach społecznościowych.       
<!--more-->
Oczywiście korzeni tego typu akcji należy szukać w Stanach Zjednoczonych, gdzie dostęp do broni jest łatwy i powszechny, a ludzie wielokrotnie brali udział w podobnych przedsięwzięciach.  

![akcja jestem chrześcijaninem, dziewczina z bronią.jpg]({{site.baseurl}}/img/akcja jestem chrześcijaninem, dziewczina z bronią.jpg)        
*facebook.com/IamAChristianPL/*       

Kościół Nowego Przymierza w Lublinie to niezależna wspólnota chrześcijan, wpisana do rejestru kościołów i związków wyznaniowych Ministerstwa Administracji i Cyfryzacji (nr 132; rejestracja 1997 rok). Pastorem zboru jest Paweł Chojecki.        
Zgromadzenie w ten sposób tłumaczy swoją akcję:       

> Świat na naszych oczach wchodzi w bardzo poważny zakręt historii. Jedną z jego oznak jest wzmagająca się nienawiść do chrześcijan. Mord w college’u w Roseburgu (USA), gdzie ateista dokonał egzekucji bezbronnych chrześcijan, nie pozostawia złudzeń, że to, co dotychczas obserwowaliśmy w Afryce czy na Bliskim Wschodzie, na trwale zawita do świata Zachodu. Nie możemy wobec tego pozostać bierni!        
Pierwszym naszym obowiązkiem jako uczniów Jezusa jest wzmożenie wysiłku misyjnego, gdy widzimy, „że się ten dzień przybliża” (Hebr. 10:25).**Jednakże musimy też wyraźnie postawić tamę fałszywym, lewicowym trendom w kościołach. Nasz wróg, diabeł, przekonał wielu z nas, że beztroska, pacyfizm, bezkrytyczne podejście do innych ludzi, źle pojęte miłosierdzie czy bierność w sferze społeczno-politycznej to cechy dobrych chrześcijan. Taki obraz chrześcijaństwa zniechęca do niego ludzi rozsądnych oraz zaprasza przeróżnych szaleńców czy terrorystów do atakowania bezbronnych chrześcijan.** Najwyższy czas na zmiany!(…)
**przesyłajcie swoje zdjęcia z napisem „Jestem chrześcijaninem” oraz, co bardzo ważne, z jakimś rodzajem broni.** (W Polsce ze względu na spuściznę komunizmu i posoborowego, pacyfistycznego katolicyzmu dostęp do broni palnej jest niezwykle utrudniony, dlatego też zachęcamy do zdjęć choćby z wiatrówką.) Ustawiajcie zdjęcia jako profilowe, dodajcie w opisie #jestemchrzescijaninem, niech jak najwięcej osób dowie się o akcji! To będzie bardzo jasny sygnał dla świata, że chrześcijanie, choć miłujący swoich wrogów i dążący do pokoju ze wszystkimi, będą się bronić w razie ataku.     

Sądzę, że nie będzie zaskoczeniem, że inicjator akcji jest również zwolennikiem szerszego dostępu do broni w Polsce.   

![12112194_1481028858893797_8879168632143101721_n.jpg]({{site.baseurl}}/img/12112194_1481028858893797_8879168632143101721_n.jpg)      
*facebook.com/IamAChristianPL/*      

Źródło:      
http://knp.lublin.pl/pl/oswiadczenia/1185-akcja-jestemchrzescijaninem-wlacz-sie.html
