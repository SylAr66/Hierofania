---
layout: post
category: blog
published: true
title: Honorowe morderstwa w Pakistanie
hidden: true
---
Qandeel Baloch, pakistańska celebrytka padła ofiarą **„honorowego zabójstwa”** w lipcu. Morderstwa dokonał jej brat. Pomimo, ze oficjalnie w kraju „honorowe zabójstwo” zostało zdelegalizowane w 2004 roku, to i tak większość sprawców nie musi obawiać się kary.         
<!--more-->        
Furtką dla morderców jest tzw. **„klauzula przebaczenia”**. Jeśli inny mężczyzna, spokrewniony z ofiara morderstwa przebaczy przestępcy, ten może zostać uwolniony. Mężczyzna może zabić kobietę, jeśli stwierdzi, że ta w jakiś sposób „zhańbiła” rodzinę (np. poprzez sprzeciwienie się zaaranżowanemu małżeństwu, pokazanie się w nieodpowiednim stroju, zbyt długie przyglądanie się innemu mężczyźnie, czy gdy zostanie zgwałcona).      
Pomimo prób zniesienia prawa „przebaczenia”, żadna z liczących się pakistańskich partii nie poparła projektu. Grupy pakistańskich feministek i innych działaczek oraz działaczy na rzecz równouprawnienia nie są w stanie przebić się do opinii publicznej.         

![160716174419-qandeel-baloch-4-exlarge-169.jpg]({{site.baseurl}}/img/160716174419-qandeel-baloch-4-exlarge-169.jpg)          
*Qandeel Baloch*       

**Qandeel Baloch** była celebrytką, która zdobyła wielką popularność na facebook. Zamieszczała tam swoje zdjęcia oraz filmy, na których opowiadała o różnych rzeczach. Nigdy nie wspominała żadnych szczegółów dotyczących tego, gdzie mieszkała. Przed śmiercią celebrytka mówiła o sobie, jako o feministce.        
Według oficera policji, brat ofiary udusił ją w ich rodzinnym domu, po tym, jak wyraził dezaprobatę dotyczącą zdjęć, które kobieta zamieszczała w sieci. Ojciec kobiety, Muhammad Azeem zawiadomił o śmierci córki policję. 

Niestety, Qandeel Baloch jest jedną z setek kobiet, które każdego roku padają ofiarami „honorowego zabójstwa”. Innym przykładem jest młoda, osiemnastoletnia dziewczyna,**Zeenat Rafique**, która została przywiązana do łóżka i podpalona przez matkę i brata. Nie przeżyła. Zdarzenia miało miejsce w czerwcu. Dziewczyna została wydana za mąż wbrew swojej woli.        Uciekła od męża do swojego wieloletniego chłopaka (z którym spotykała się w sekrecie) i poślubiła go. Wróciła do domu, żeby pogodzić się z krewnymi.        

![160609101024-01-pakistan-zeenat-rafiq-exlarge-169.jpg]({{site.baseurl}}/img/160609101024-01-pakistan-zeenat-rafiq-exlarge-169.jpg)        
*Hassan Khan, chłopak i późniejszy mąż Zeenat*

Kolejny przypadek miał miejsce w Sailkot. Mężczyzna zaatakował swoją nastoletnią siostrę po tym, jak dowiedział się, że chciała poślubić swojego chłopaka, który nie był akceptowany przez rodzinę. **Anum Masih** została zakatowana na śmierć (zdarzenie miało miejsce również w czerwcu). Była to rodzina chrześcijańska.                
Pochówkiem dziewczyny zajęła się rodzina jej chłopaka. Jej rodzina odmówiła przyjęcia ciała.  

![160617140713-pakistan-killing-anum-masih-medium-plus-169.jpg]({{site.baseurl}}/img/160617140713-pakistan-killing-anum-masih-medium-plus-169.jpg)        
*Anum Masih*

**Od początku 2016 roku aż 212 kobiet padło ofiara morderstwa w imię „honoru”.**     
„Honorowe zabójstwa” pojawiają się zarówno wśród rodzin muzułmańskich, jak i chrześcijańskich, żyjących w Pakistanie. Choć tego typu przypadków w rodzinach chrześcijańskich jest o wiele mniej (w Pakistanie 95% populacji stanowią muzułmanie). 

Źródła:         
http://edition.cnn.com/2016/07/16/asia/pakistan-qandeel-baloch-murder/      
http://edition.cnn.com/2016/06/08/middleeast/mother-sets-pakistani-woman-on-fire-police-say/     
http://edition.cnn.com/2016/06/17/asia/pakistan-christian-woman-killed-by-brother/      

Dane organizacji „Human Right”(2015): http://hrcp-web.org/hrcpweb/hrcp-annual-report-2015/
