---
layout: blog
category: blog
published: false
title: Herezja na Światowych Dniach Młodzieży?
splash: ''
---
Światowe Dni Młodzieży wywołują wiele emocji, zarówno tych pozytywnych, jak i negatywnych. Szeroko komentowane są kwestie dotyczące bezpieczeństwa, zaplecza sanitarnego czy zakwaterowania. Jednak poza tymi prozaicznymi problemami pojawiają się również te duchowe.        
Portal  internetowy „Wolna Polska” ogłosił na swoje stronie: "_bojkot tzw. „światowych dni młodzieży” i przyjazdu heretyka i masona Jorge Bergoglio na ziemie polskie”_. Tekst został skopiowany ze strony http://tenetetraditiones.blogspot.com/          
Autor tekstu, Michał Mikłaszewski, nazwał papieża Franciszka „heretykiem” oraz „promotorem wszelkich dewiacji i zboczeń”. Według autora teksty papież jest satanistą i masonem oraz ma on być zapowiedzią przybycia Antychrysta. 

Jeśli chodzi o same Światowe Dni Młodzieży to autor napisał: > Impreza ta, przepełniona duchem fałszywego modernizmu, ekumenizmu, czy wręcz satanizmu (co możemy jasno wyczytać z logo tego heretyckiego spędu), jest zlotem anty-katolickim, który obraża majestat Trójjedynego Boga, Świętą Wiarę naszą i Święty Kościół Rzymsko-Katolicki.      

Logo Światowych Dni Młodzieży ma odzwierciedlać odwrócony krzyż „anakh” (być może autorowi chodziło o „ankh”) oraz liczbę 6 z jajem feniksa.      
![logo-opis-p-mieczysc582aw.png]({{site.baseurl}}/img/logo-opis-p-mieczysc582aw.png "grafika ze strony tenetetraditiones")         

I dalej autor napisał: 
> Dlatego, jako Polacy i jako Katolicy powinniśmy się temu jasno i wyraźnie przeciwstawić, i pokazać swój sprzeciw, poprzez całkowity bojkot tego wydarzenia, wygwizdanie heretyka i apostaty Jorge Bergoglio zaraz po jego przylocie, oraz jasne danie mu do zrozumienia, że nie życzymy sobie w naszym Kraju jego obecności, i dla własnego bezpieczeństwa lepiej dla niego będzie, jak czym prędzej uda się w podróż powrotną, i to najlepiej prosto tam skąd przybył – czyli do Argentyny. A Wieczne Miasto Rzym, które splugawił, niech odda nam, jego prawowitym właścicielom – Rzymskim Katolikom!
Precz z herezją!

Tekst oryginału do przeczytania na:
http://tenetetraditiones.blogspot.com/2016/07/bojkot-tzw-swiatowych-dni-modziezy-i.html (dostęp 09.07.2016)
http://wolna-polska.pl/wiadomosci/bojkot-tzw-swiatowych-dni-mlodziezy-i-przyjazdu-heretyka-i-masona-jorge-bergoglio-na-ziemie-polskie-2016-07 (dostęp 09.07.2016)


