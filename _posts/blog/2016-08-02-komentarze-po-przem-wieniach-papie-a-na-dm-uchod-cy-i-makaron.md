---
layout: post
category: blog
published: true
title: Komentarze po przemówieniach papieża na ŚDM. Uchodźcy i makaron
hidden: true
---
Światowe Dni Młodzieży minęły bez większych problemów. Papież miał okazje odwiedzić wiele ważnych miejsce oraz kilkukrotnie wypowiedzieć się na ważne tematy. Wcale mnie nie zdziwiło, że jednym z tych tematów był konflikt w Syrii oraz uchodźcy, który napływają do Europy.     
<!--more-->              
Stanowiska papieża w sprawie kryzysu migracyjnego jest powszechnie znane. Uważa on, że należy uchodźców przyjmować i opiekować się nimi. To nie spodobało się wszystkim.      

Dolnośląski poseł nacjonalistów **Robert Winnicki** skomentował poglądy papieża na swoim profilu na facebooku:          
![Robert Winnicki facebook screen.jpg]({{site.baseurl}}/img/Robert Winnicki facebook screen.jpg)          

O papieżu wypowiedział się również publicysta, Jan Rokita. I to w dość nieoczekiwany sposób. Skomentował jedno z przemówień Franciszka oraz... jego wygląd:

> Przemówienie wawelskie Franciszka, ładnie skonstruowane, sympatyczne, komplementujące Polaków. Z natury rzeczy, komplementuje się kraj, do którego się przyjechało, ale dla mnie miało ono nazbyt dyplomatyczny charakter. **Uczciwie mówiąc, z perspektywy zwykłego człowieka, zwykłego obywatela, to nie było ważne przemówienie**, to było przemówienie na otwarcie - takie dyplomatyczne, okrągłe, w którym padały ogólniki, ale **nic takiego co by szczególnie przemawiało do serca pojedynczego człowieka.**              
(...)Czy to jest papież ascetyczny, jak pani mówi, to miałbym wątpliwości. **Sama jego postura, brzuszek i makarony, którymi się obżera, nie wskazują jednak na ascetyczny styl życia.** (…) To nie ma nic wspólnego z ascetyzmem. To nie jest papież asceta zupełnie. Benedykt XVI był ascetą - jest zresztą do dzisiaj (…) to był typ pustelnika, z olbrzymią samodyscypliną. (…) Franciszek to jest człowiek żywiołowy, bujny, kochający życie, więc zupełnie nie mam wrażenia, że to jest typ ascetyczny.                     
(...)Rola księdza katolickiego we współczesnej Europie staje się coraz trudniejsza, świat jest bardzo zlaicyzowany, chrześcijaństwo jest w odwrocie, instytucje europejskie zachowują się w sposób antyreligijny. To nie jest dobry czas dla chrześcijaństwa europejskiego. I tymczasem przychodzi głowa Kościoła, (…) która zamiast ostro krytykować ten świat to jeszcze krytykuje nas. To budzi pewnego rodzaju konfuzję.(…) **Dla tych duchownych, których rola w dzisiejszej rzeczywistości, zwłaszcza w Europie zachodniej, jest nie do pozazdroszczenia. Którzy wykonują posłannictwo tego rodzaju, jak w pierwszych wiekach chrześcijaństwa.**To nie jest takie posłannictwo jak w XIX wieku, czy w wieku XX, **kiedyś bycie księdzem oznaczało bycie brzuchatym, zadowolonym z siebie, bogatym i wielbionym przez ludzi proboszczem.** Te czasy całkowicie minęły. Mi się wydaje, że tym ludziom, którzy wykonują tą tak trudną, ale i tak ważną służbę, ja bym na miejscu Franciszka okazywał więcej czułości, ponieważ oni od niego tego bardzo oczekują. **On okazuje czułość, żebrakom, prostytutkom, więźniom. Chciałbym, żeby tą czułość okazał także kapłanom.**         

Cała wypowiedź publicysty: http://wiadomosci.wp.pl/kat,139834,title,SDM-2016-w-Krakowie-Jan-Rokita-o-przemowieniu-papieza-to-nie-bylo-wazne-przemowienie-same-ogolniki-nic-szczegolnego,wid,18443678,wiadomosc.html?ticaid=11779c&_ticrsn=3 (dostęp 02.08.2016)
           
> Na słowa papieża odpowiedziała też **premier Beata Szydło**w Radiu Kraków:        
Papież tez powiedział w jednej ze swoich wypowiedzi, że kwestie polityki migracyjnej należy rozumieć w różny sposób i były też takie komentarze ze strony osób towarzyszących ojcu Franciszkowi, że każdy kraj ma swoją specyfikę, każdy kraj musi rozważyć, co i w jaki sposób realizować. Kiedy ja byłam w Watykanie (…) opowiadałam mu o tym, co my w Polsce robimy dla ludzi, którzy takiej pomocy potrzebują. **Opowiadałam mu o pomocy humanitarnej, którą zawozimy, że będziemy w przyszłym roku przeznaczać na to jeszcze więcej pieniędzy.         Opowiadałam mu też o ludziach z Ukrainy, którzy u nas mieszkają.** (…) Natomiast myślę, że przede wszystkim ważne jest, żeby prowadzić tę politykę bardzo mądrze, bo my musimy także pamiętać o bezpieczeństwie naszych obywateli. (…) **Moim obowiązkiem jest zadbać o to, żeby Polacy byli bezpieczni i w tym świecie, w którym coraz bardziej zaczyna rządzić terroryzm,** przede wszystkim musimy dbać o to, żeby tutaj w Polsce nie dochodziło do takich zdarzeń, które zagrażałyby polskim obywatelom. **Jesteśmy zwolennikami tego i od tego się nie uchylamy, co chcę jeszcze raz mocno podkreślić.**Będziemy to robić, będziemy zwiększać pomoc humanitarną dla Bliskiego Wschodu, dla krajów Afryki północnej, będziemy tam zawozili konieczną pomoc. Zresztą już to realizujemy nie tylko poprzez transporty humanitarne, ale razem z Niemcami budujemy szkoły. (…) **Myślę, że jeżeli ojciec święty mówi: przyjmujcie uchodźców, to on nam daje możliwość przyjęcia drogi, którą to się będzie odbywało.** Polska może dziś zaoferować pomoc właśnie w ten sposób i jednocześnie przyjmować obywateli Ukrainy, którzy do nas przyjeżdżają. **Dzisiaj Europa musi odpowiedzieć sobie na pytanie, czy ta polityka migracyjna, którą prowadziła, była skuteczna i czy rzeczywiście pomogliśmy ludziom, którzy tej pomocy potrzebują, czy też może naraziliśmy na niebezpieczeństwo obywateli Europy.**          
   
Nagranie do odsłuchania: https://www.radiokrakow.pl/rozmowy/beata-szydlo-mysle-ze-jezeli-ojciec-swiety-mowi-przyjmujcie-uchodzcow-to-on-nam-daje-mozliwosc-przyjecia-drogi-ktora-to-sie-bedzie-odbywalo/

Poniżej fragmenty obrazujące postawę papieża (wybrane przeze mnie z dwóch przemówień).
  
> **28 lipca 2016, Błonia Kraków, „Nie odrzucajcie ręcznika przed walką”:**            
Znając żarliwość, z jaką podejmujecie misję, śmiem powiedzieć: miłosierdzie ma zawsze młode oblicze. Serce miłosierne ma bowiem odwagę, by porzucić wygodę; serce miłosierne potrafi wychodzić na spotkanie innych, potrafi objąć wszystkich. S**erce miłosierne potrafi być schronieniem dla tych, którzy nigdy nie mieli domu albo go stracili, potrafi stworzyć atmosferę domu i rodziny dla tych, którzy musieli emigrować, jest zdolne do czułości i współczucia.** Serce miłosierne potrafi dzielić swój chleb z głodnym, serce miłosierne otwiera się, aby przyjmować uchodźców oraz imigrantów. (…) Kiedy serce jest otwarte, jest zdolne do marzeń, bo jest w nim miejsce na miłosierdzie. Jest miejsce na czułość wobec tych, którzy cierpią. Jest miejsce, by stanąć obok tych, którzy w sercu nie mają pokoju albo którym brakuje tego, co potrzebne do życia, lub którym brakuje najpiękniejszej rzeczy – wiary, miłosierdzia. Razem to powiedzmy, wszyscy: miłosierdzie! (…) **Naucz nas jak Marię z Betanii słuchania tych, których nie rozumiemy, tych, którzy pochodzą z innych kultur, innych narodów, a także tych, których się boimy, sądząc, że mogą nam wyrządzić zło.**

> **29 lipca 2016, Błonia Kraków, „Stawką jest nasza wiarygodność”:**       
„Byłem głodny, a daliście Mi jeść; Byłem spragniony, a daliście Mi pić; Byłem przybyszem, a przyjęliście Mnie; Byłem nagi, a przyodzialiście Mnie; Byłem chory, a odwiedziliście Mnie, Byłem w więzieniu, a przyszliście do Mnie” (Mt 25, 35-36).             
Te słowa Jezusa wychodzą naprzeciw pytaniu, które często rozbrzmiewa w naszych umysłach i sercach: „Gdzie jest Bóg?”.**Gdzie jest Bóg, jeśli na świecie istnieje zło, jeśli są ludzie głodni, spragnieni, bezdomni, wygnańcy, uchodźcy?** Gdzie jest Bóg, gdy niewinni ludzie umierają z powodu przemocy, terroryzmu, wojen? Gdzie jest Bóg, kiedy bezlitosne choroby zrywają więzy życia i miłości? Albo, gdy dzieci są wyzyskiwane, poniżane i kiedy także one cierpią z powodu poważnych patologii? Gdzie jest Bóg w obliczu niepokoju wątpiących i dusz strapionych? Istnieją takie pytania, na które nie ma żadnych ludzkich odpowiedzi. Możemy tylko spojrzeć na Jezusa i Jego pytać. A odpowiedź Jezusa jest następująca: „Bóg jest w nich”, Jezus jest w nich, cierpi w nich, głęboko utożsamiony z każdym z nich. Jest On tak zjednoczony z nimi, że tworzy niemal „jedno ciało”. Sam Jezus postanowił utożsamić się z tymi naszymi braćmi i siostrami doświadczanymi bólem i niepokojem, godząc się przejść drogą cierpienia ku Kalwarii.        
Umierając na krzyżu, powierza się On w ręce Ojca i niesie na sobie i w sobie, z ofiarną miłością, rany fizyczne, moralne i duchowe całej ludzkości. Obejmując drzewo krzyża, Jezus obejmuje nagość i głód, pragnienie i samotność, cierpienie i śmierć mężczyzn i kobiet wszystkich czasów. **Tego wieczoru Jezus i my wraz z nim, obejmujemy ze szczególną miłością naszych syryjskich braci, którzy uciekli przed wojną.** Witamy ich z braterską miłością i sympatią.       

Całość dostępna w pliku PDF: http://laboratorium.wiez.pl/2016/08/01/przemowienia-franciszka-z-sdm-w-jednym-pdf-ie-pobierz/
