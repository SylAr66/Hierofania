---
layout: post
category: blog
published: true
title: Rondo Triny Papisten w Slupsku. Nie wszystkim się to podoba
splash: ''
---


Dość niecodziennym wydarzeniem była decyzja władz i mieszkańców Słupska dotycząca uhonorowania ostatniej, spalonej na terenie miasta "czarownicy".  Imię Tiny Papisten będzie nosić jedno z rond w mieście.     
<!--more-->   

> „Mamy rondo Triny Papisten. Legendarna słupska czarownica zrehabilitowana. Tego jeszcze w Polsce nie było!” – Robert Biedroń (twitter)
 
**Trina Papisten**, a właściwie Katarzyna Zimmermann, zginęła w 1701 roku. Zajmowała się ziołolecznictwem i popadła w spór z miejscowym aptekarzem. W akcie oskarżenia pojawiło się 68 zarzutów. Była torturowana, a potem spalona na stosie. Była jedną z osiemnastu kobiet spalonych na terenie Słupska.       
Skróconą historię „czarownicy” można przeczytać na stronie internetowej miasta (slupsk.pl)     
Historia "czarownicy" opisana jest również na portalu Odkryjpomorze.pl     
Poblikacja dotycząca tej historii: Jolanta Nitkowska-Węglarz, "Słupsk - miasto niezwykłe".

Nie wszyscy jednak są pozytywnie nastawieni do inicjatywy prezydenta, Roberta Biedronia. Katolicki portal **„Fronda”** krytycznie odniósł się do pomysłu: 

> Prezydent Słupska, zadeklarowany homoseksualista, piewca lewicowej inżynierii społecznej kolejny raz zafundował mieszkańcom Słupska prawdziwe chory pomysł. Miasto właśnie uczciło pamięć jednej z zamordowanych za "czary" kobiet nazwaniem ulicy jej imieniem (…) Ciekawe kogo jeszcze Biedroń uczci za swych rządów? Może jakiegoś homoseksualistę, może abortera, może marksistę bądź  stalinistę? Czekamy!(http://www.fronda.pl/a/na-stos-z-biedroniem-rehabilituje-czarownice,74239.html dostęp. 09.07.2016)

Na stronie **wpolityce.pl** również pojawił się krytyczny tekst, który został przepisany za **Rebelya.pl**:         
> Wiedzieliśmy, że prezydent Słupska Robert Biedroń jest ociężały umysłowo (czy, jak kto woli, jest jedną z licznych ofiar systemu edukacji i oświaty w Polsce), ale że aż tak? Postanowił upamiętnić spaloną w Słupsku w XVIII wieku kobietę oskarżoną o czarownictwo. Ale nie to jest sedno sprawy. „Chcemy, aby „nasza” czarownica nie została zapomniana i aby głośno mówić o tym, jak traktowano kobiety, także w naszym kraju” - piszę ratusz na stronie internetowej.          
Z tym, że w XVIII wieku Słupsk nie był Polską, lecz Prusami. I nie był katolicki, lecz luterański. Ale ani Biedroń ani Wyborcza, która o tej inicjatywie pisze z entuzjazmem, tego pewnie nie wiedzą.       

![czarownica.png]({{site.baseurl}}/img/czarownica.png)

Mogę jedynie zaznaczyć, że w artykułach dotyczących tego projektu pojawia się informacja, że na terenach Słupska dominowali luteranie. 
Emocje wywołał ten fragment:          
> - To swoisty rodzaj rehabilitacji rzekomej czarownicy - mówi Robert Biedroń, prezydent Słupska. - Słupsk jest pierwszy miastem w Polsce, które uhonorowało czarownice, kobietę, która została skazana na tortury i spalenie za rzekome czary i pakt z diabłem. Niektóre państwa, na przykład Niemcy, Szwajcaria, Szwecja, USA rehabilitują czarownice. Ulicom w wybranych miastach nadawane są ich imiona. My też chcemy, aby "nasza" czarownica nie została zapomniana i aby głośno mówić o tym, jak traktowano kobiety, także w naszym kraju.           
Cały tekst:       http://trojmiasto.wyborcza.pl/trojmiasto/1,35636,20334886,prezydent-slupska-robert-biedron-rehabilituje-skazana-za-czary.html#ixzz4Dv5WtAht  (dostęp 09.07.2016)

Kolejny portal, który napisał o wydarzeniu to **niezależna.pl** opierając się na artykule zamieszczonym na portalu **racjonalista.pl**:
> "Czarownica" Trina Papisten, która ma być rzekomo ofiarą Kościoła Katolickiego, może być de facto uznana za męczennicę katolicką i beatyfikowana, bo zginęła z rąk protestantów jako „katolka". Nie była to też Niemka zamordowana przez polski kościół, lecz prawdopodobnie Polka zamordowana przez niemiecki sąd - czytamy na lewicowo-liberalnym portalu **racjonalista.pl**, który pokazuje prawdziwą historię ulubionej "czarownicy" prezydenta Słupska Roberta Biedronia. Robert Biedroń otworzył niedawno w Słupsku rondo Triny Papisten, zamordowanej tam w 1701 r. przez spalenie na stosie za "czary". Towarzyszyła temu atmosfera upamiętnienia ofiary katolickich oprawców. Tymczasem prawda wygląda zupełnie inaczej.
(http://niezalezna.pl/82720-wielka-pomylka-biedronia-uczcil-nie-czarownice-ale-katoliczke-zabita-przez-protestantow (dostęp 09.07.2016)

![tweety1.jpg]({{site.baseurl}}/img/tweety1.jpg)

Jednak nie jest to raczej „pomyłka” mająca na celu oczernić kościół katolicki, ponieważ taka informacja pojawia się w tekstach, które czytałam. Jest to również wiedza dość powszechna (choćby wzmianka o niej na wikipedii). 
> Trina naprawdę nazywała się Katarzyna (Kathrin) Zimmermann. Trina - jest skrótem o zabarwieniu negatywnym, pogardliwym, używanym do wyszydzenia danej osoby. To samo dotyczy rzekomego nazwiska Papistin, które oznacza pogardliwie - wyznania katolickiego.         
Więcej imormacji o słupskiej Baszcie Czarownic znajdziesz: http://odkryjpomorze.pl/pokaz_obiekt-4018-Trina_Papistin_8211_kobieta_ktora_splonela_na_stosie.html
 
> Naprawdę nazywała się Katarzyna Zimmerman, była żoną rzeźnika i znała się na ludowej medycynie. Trina Papisten, jak jest dziś powszechnie nazywana, była pogardliwym określeniem. Wskazywało, że kobieta jest wyznania katolickiego. A w pruskim Słupsku większość mieszkańców stanowili wówczas luteranie. Wyznania protestanckiego były także władze.
(http://wyborcza.pl/1,75398,20327853,biedron-przywraca-dobre-imie-spalonej-w-slupsku-czarownicy.html)

Podobno na stronie Słupska był błąd przypisujący zbrodnie inkwizycji (tak twierdzi autor artykułu, racjonalista.pl). Nie jestem w stanie tego sprawdzić. Jeśli taki był, został już poprawiony.  

Wydaje się, że samo nazwanie ronda imieniem zielarki, nie jest tak kontrowersyjne, jak osoba prezydenta miasta, Roberta Biedronia, który niektórym osobą kojarzy się wyjątkowo negatywnie. 
