---
layout: post
category: blog
hidden: 'true'
published: true
title: Porywanie żon w Kirgistanie
---
„Porwanie małżeńskie” w Kirgistanie nosi nazwę „ala kachuu” i oznacza „pochwyć i uciekaj”. Jest to stara tradycja, która na nowo odrodziła się w latach 90. XX wieku. Około 40% kobiet należących do tej grupy etnicznej padło ofiarą takiego porwania. Co roku jest to około 12-15 tysięcy młodych kobiet.       
<!--more-->
W niektórych przypadkach jest to po prostu część ceremoniału pary, która i tak miała zamiar się pobrać. Jednak w dwóch trzecich przypadków jest to porwanie wbrew woli kobiety.       
Kobiety, które siłą zostają zmuszone do małżeństwa często nie znają mężczyzn, którzy je uprowadzili, albo spotkały się z nimi zaledwie raz czy dwa. Młodzi mężczyźni zbierają się w grupy i jeżdżą po ulicach szukając kandydatek na żony. Kobieta może zostać porywana wprost z ulicy.          
Kobiety, które są już w związkach nieformalnych i nie kryją się z tym, wcale nie są bezpieczne przez porywaczami. Pomimo tego, że krzyczą, bronią się, płaczą, odmawiają małżeństwa czy mówią o tym, że kochają innego mężczyznę, nie są wypuszczane. Ponad dwa tysiące z tych kobiet zostaje zgwałconych.      

![kidnap4.jpg]({{site.baseurl}}/img/kidnap4.jpg)     
*Farida została porwana i przekonywana przez rodzinę porywacza, aby za niego wyszła, pomimo, że powtarzała, że ma chłopaka*     

W mieszkaniu porywacza reszta rodziny przygotowuje ceremonie zaślubin. Starsze kobiety z jego rodziny pełnią funkcje mediatorek, które mają przekonać porwaną dziewczynę do małżeństwa oraz założyć jej na głowę biały szal – symbol podporządkowania.    
Ponad 80% porwanych kobiet, po kilku godzinach albo kilku dniach walki, poddaje się i zgadza na ślub. Reszcie udaje się wydostać, albo zostają odnalezione przez przyjaciół i krewnych, którzy zabierają je do domu.      

![kidnap5.jpg]({{site.baseurl}}/img/kidnap5.jpg)    
*Farida została uratowana przez brata, któremu udało się ją odnaleźć. Kilka tygodni później poślubiła swojego chłopaka*     

Presja ciążąca na uprowadzonej dziewczynie jest olbrzymia. Gdy przekroczy próg domu mężczyzny, nie jest już uważana za „czystą”. Jeśli ucieknie, okryje hańbą swoją rodzinę i jednocześnie wyprze się swojej kultury (nastroje nacjonalistyczne w Kirgistanie są bardzo silne).      
Wzrost liczby „porwań małżeńskich” przyczynił się do wzrostu przemocy w rodzinie, rozwodów oraz samobójstw wśród kobiet.     
Od 1994 roku porwanie małżeńskie jest nielegalne. Najpierw karane było trzema latami pozbawienia wolności, potem w 2013 roku zaostrzono kary do siedmiu lat pozbawienia wolności w przypadku uprowadzenia kobiety pełnoletniej i dziesięciu lat w przypadku nieletniej. To jednak nie powstrzymuje wielu młodych mężczyzn. Brak sprzeciwu opinii publicznej i brak pomocy dla kobiet, które zostały zmuszone do małżeństwa nie pomaga w tej sytuacji, choć niektórzy starsi ludzi są przeciwni temu zwyczajowi, uważając, że jest to wypaczenie starej tradycji, która nie miała być oparta na przemocy względem kobiet.       

![kidnap3.jpg]({{site.baseurl}}/img/kidnap3.jpg)      
*Dinara po nieudanej walce poddała się i zgodziła na małżeństwo. Jej rodzice nie zgodzili się na małżeństwo w takiej formie i zażądali formalnej drogi poprzez narzeczeństwo. Rodzina porywacza na to przystała. Dinara nie protestowała, uważając, że nie może sprzeciwić się tradycji*        

Głównym źródłem tradycji jest narodowa epopeja „Manas”. Jednak nie pojawia się w niej motyw „porwania małżeńskiego” ani nic, co przypomina taki proceder.   
Tradycja „porwania małżeńskiego” zaczęła się w XIX wieku, pomiędzy 1940-1950 zamarła (za względu na wpływy ZSRR) i było niczym więcej, niż romantyczną ucieczką dwojga zakochanych, którzy nie mogli się pobrać ze względu na sytuacje rodzinną. Obecnie niestety, tradycja nabrała innych rysów.           

Oskarżeń o porwanie do sadów wpływa bardzo mało, a wyroki skazujące są jeszcze rzadsze, w porównaniu do skali problemu. W 2008 roku do sądu trafiło 35 spraw, z czego tylko w 15 wymierzono karę sprawcy. W 2010 było 19 wyroków skazujących, w 2012 roku tylko 25.      
W 2012 roku odbyła się kampania przeciw porwaniom małżeńskim i od tego czasu wiele organizacji broniących praw kobiet próbuje przeciwdziałać tej tradycji. Jednak jest to bardzo trudne.   

![kidnap16.jpg]({{site.baseurl}}/img/kidnap16.jpg)    
*Imonakunov Seitbek został skazany na sześć lat więzienia za porwanie i gwałt na Kasymbay Urus. Rodzina kobiety zabrała ją z jego domu po dwóch dniach. Kobieta popełniła samobójstwo*       

Fotografia autorstwa Norkio Hayashi.     
Źródło:     
http://www.norikohayashi.com/index.php#mi=2&pt=1&pi=10000&s=0&p=2&a=0&at=0 (dostęp 20.09.2016)      
http://www.rferl.org/content/bride-kidnapping-in-kyrgyzstan/25403604.html (dostęp 20.09.2016)    
http://www.unwomen.org/en/news/stories/2016/8/stopping-bride-kidnapping-in-kyrgyzstan
http://europe.newsweek.com/grab-and-run-1634?rm=eu (dostęp 20.09.2016)
