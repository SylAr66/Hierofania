---
layout: post
category: blog
hidden: 'true'
published: false
title: 'Kolana kobiety w kościele powinny się stykać '
---
Ostatnio w mediach zrobiło się głośno na temat tekstu zatytułowanego „Postawy podczas Mszy Św.”, który opublikowany został na stronie białostockiej parafii św. Wojciecha. Jednak nie jest pierwszy tego typu tekst instruktarzowy, ponieważ wiele polskich parafii opublikowało podobne.<!--more-->A nawet powstała książka „Savoir vivre w kościele. Podręcznik dla świeckich” autorstwa Stanisława Krajskiego.
Autor tekstu „Postawa podczas mszy Św.” Podkreśla, że to, w jaki sposób się siedzimy, zachowujemy się odzwierciedla nasz stosunek do miejsca i innych osób.    
Tekst głownie dotyczy kobiet i tego, że „zwłaszcza” one powinny się odpowiednio zachowywać. A już w szczególności, jeśli siedzą blisko ołtarza, ponieważ duchowni są zmuszeni na nie patrzeć.     

> Nie wolno ani mężczyznom ani tym bardziej kobietom szeroko rozstawiać nóg. Jest to nie tylko nieeleganckie, prostackie, znamionujące lekceważenie innych, ale często również wulgarne.     

> O właściwej postawie powinni pamiętać w sposób szczególny wierni, przede wszystkim kobiety, siedzący w pierwszych ławkach. To na nich są zmuszeni patrzeć księża, którzy znajdują się przy ołtarzu i są zwróceni twarzą do wiernych. **Kobieta siedząca w pierwszej ławce ubrana w krótką sukienkę czy spódnicę rozstawiająca nogi czy zakładająca nogę na nogę przeszkadza swym widokiem osobom będącym przy ołtarzu w spełnianiu ich posługi i daje im też w ten sposób wyraz swojego lekceważenia i nonszalancji.**  

> **Powinniśmy siedzieć prosto, nie krzyżując nóg, opierając stopy całą powierzchnią o podłogę. Kolana kobiet powinny się stykać, a kolana mężczyzn powinny być w odległości od siebie o kilka centymetrów.**

Ważne jest również, aby wierni zawsze dobrze widzieli ołtarz, co uzasadnione jest pewną anegdotą i... czaszką?   

> Nie siadajmy również, jeżeli to tylko możliwe, w takich miejscach, z których nie widać ołtarza. Przypomina to taką sytuację. Jesteśmy zaproszeni wraz z innymi na spotkanie z ważną osobistością w jej domu. Wchodzimy do niego i zajmujemy takie miejsce, że ani ona nas nie widzi ani my jej. To była znaczna gafa. W odniesieniu do tej sytuacji ks. Jan Twardowski przytacza następującą anegdotę: „Jeden z księży trzymał na ambonie pod pulpitem czaszkę ludzką i w czasie kazania pokazywał ją niekiedy mówiąc: Nie chowaj się za filar, tak będziesz wyglądała”.    

Pełny tekst: http://wojciech.bialystok.pl/index.php?option=com_content&task=blogcategory&id=45&Itemid=95 (dostęp 02.11.2016)   

Inną parafią, która również zamieściła na swojej stronie zestaw zasad dla wiernych jest parafia św. Marii Magdaleny w Rabce-Zdroju. Zestaw zasad jest rozbudowany. Tekst, który ukazał się na stronie parafii w Białymstoku stanowi wycinek z tego właśnie tekstu.     

> (…) w kościele stosujemy też zasady, które odnoszą się tylko do tej jedynej i niepowtarzalnej, wyjątkowej i najwyższej istoty będącej w trzech osobach – Boga. Są to już nie tylko zwykłe przepisy savoir vivre, ale swego rodzaju s**avoir vivre nadprzyrodzony** – zasady nakazane przez samą wiarę.    

W kwestii ubrań tekst wydaje się wyjątkowo radykalny. Autor rozwodzi się głównie nad strojem kobiet, ale o mężczyznach również nie zapomina. Okazuje się, że kobiety nie mogą stosować perfum i muszą zawsze zwracać uwagę na to, aby nikogo sobą nie „zgorszyć”. Natomiast mężczyzna powinien zawsze do kościoła zakładać garnitur.    

![0308_04.jpg]({{site.baseurl}}/img/0308_04.jpg)![tabliczka.jpg]({{site.baseurl}}/img/tabliczka.jpg)


> Zakładamy więc na siebie ubranie bardziej eleganckie i odświętne. Jeżeli nasza wizyta ma uroczysty charakter ubieramy się w sposób uroczysty. **Mężczyzna zakłada garnitur i płaszcz, kobieta strój do tego odpowiedni.** Nikt nie idzie z uroczystą towarzyską wizytą w adidasach, dżinsach, spranym podkoszulku lub starej kurtce.  

> Poza tym należy pamiętać, że **ubiór podkreślający kobiecość, uwypuklający ją może, co powinno być oczywiste, ściągać i rozpraszać uwagę mężczyzn, a przecież przyszli tu oni po to, by spotkać się z Panem Bogiem,** a nie podziwiać kobiecą urodę. Epatując ich swoimi wdziękami kobieta postępuje więc w taki sam sposób jakby przyszła do publicznej biblioteki i czytelni, gdzie obowiązuje cisza, bo wszyscy chcą w skupieniu czytać, i włączyła głośno przenośne radio. (…) **Ich strój powinien zatem być elegancki, ale bardzo skromny, makijaż, jeżeli w ogóle, to bardzo dyskretny. Perfum nie powinny używać.** (…) Kobiety siadając w pierwszych ławkach, powinny ponadto zwracać szczególną uwagę na stosowność swojego ubioru. Ich ubiór może bowiem rozpraszać również księdza (czy księży) lub inne osoby znajdujące się przy ołtarzu.

> **Mężczyzna udający się do kościoła na Mszę św. powinien mieć na sobie garnitur, najlepiej białą koszulę i oczywiście krawat oraz skórzane półbuty.** Latem, szczególnie w godzinach południowych ten ubiór może być jasny, a nawet biały, a zimą szary aż do czerni, którą mężczyzna przywdziewa w tych najbardziej uroczystych chwilach.    

Spóźnienie do kościoła autor uznał za grzech. Przyklękanie na jedno kolano również uważane jest za nieodpowiednie – jest symbolem wywyższenia się.   

> A ponadto spóźniając się przeszkadzamy najczęściej i to niekiedy bardzo innym, księdzu odprawiającemu Mszę św. i pozostałym wiernym. **I to jest równie wielkie wykroczenie przeciwko savoir vivre i ponadto grzech.**Tego jednak wykroczenia, tego grzechu można w każdym przypadku uniknąć. (…) Spóźnieni nie przepychają się zatem aż do samego ołtarza, ale tak wchodzą do kościoła, żeby ich nikt nie widział i nie słyszał i stają cichutko przy drzwiach.   

> Gdy przyklękamy na jedno kolano przypomnijmy sobie, dlaczego robili to nasi przodkowie. **Chłopi klękali zawsze na oba kolana. Szlachta klękała na jedno kolano, by odróżnić się od chłopów, by pokazać, że oni nie muszą się już tak, ze względu na swoją pozycję społeczną, korzyć przed Bogiem.**Czyż nie jesteśmy wszyscy równi przed Bogiem? Czy ktoś z nas jest jakoś wobec Niego uprzywilejowany? 

Pełny tekst: http://parafia.rabka.swmm.eu/ogloszenia_2015_03_08.php (dostęp 02.11.2016)    
Zdjęcia pochodzą ze strony parafii

![tabliczka.jpg]({{site.baseurl}}/img/tabliczka.jpg)
