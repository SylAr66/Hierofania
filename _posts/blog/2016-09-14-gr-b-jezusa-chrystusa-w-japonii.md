---
layout: post
category: blog
hidden: 'true'
published: false
title: Grób Jezusa Chrystusa w Japonii?
---
**Shingō** to niewielka wioska leżąca w regionie Tohoku w Japonii. Mieszka w niej zaledwie 2 800 osób. Mieszkańcy utrzymują się z rolnictwa oraz z turystyki. A co przyciąga podróżników do tej małej wioski? Grób Jezusa Chrystusa.       
Na terenie wioski znajduje się dwa groby. Dwa kopce są oznaczone dużymi, drewnianymi krzyżami. **Jeden z grobów zawiera ucho brata Chrystusa, Isukiri oraz kosmyk włosów Maryi. W drugim zaś spoczywać mają kości samego Chrystusa.**         

![Rising-Son-Japan-Jesus-520.jpg__600x0_q85_upscale.jpg]({{site.baseurl}}/img/Rising-Son-Japan-Jesus-520.jpg__600x0_q85_upscale.jpg)

Historia Jezusa, który przybył w tamte rejony została spisana w apokryfie, który nazywany jest **„Dokumentem Takenouchi”**. Tekst miał zostać skopiowany z innego, starszego dokumentu około 1500 lat temu. Znajdował się on w rękach rodziny Takenouchi i był przekazywany z pokolenia na pokolenie. Tekst dokumentu, przełożony na język angielski, można przeczytać w tamtejszym muzeum. Tam też znajduje się dodatkowy materiał, który ma tłumaczyć, w jaki sposób Jezus trafił do małej wioski Shingō.      
W muzealnej broszurze znajduje się informacja, że **Jezus przebywał w Japonii pomiędzy 21 a 33 rokiem życia** (owe tajemnicze lata, o których nie ma informacji w ewangeliach). Wtedy studiował język i kulturę Japonii. Po tym czasie wrócił do Jerozolimy, jednak nie został ukrzyżowany. **Zamiast niego, na krzyżu zawisł jego brat, Isukiri, który się poświęcił dla Jezusa**(dlatego nie ma jego ciała w grobie w wiosce). Jezus natomiast uciekł na Syberię. Potem, po jakimś czasie pojawił się w wiosce Shingō, ożenił się i miał trójkę dzieci. Żył 106 lat. Co jakiś czas pojawia się osoba, która uważa się za potomka rodziny Chrystusa.         

![14316777_1177467739025950_674230254521644994_n.jpg]({{site.baseurl}}/img/14316777_1177467739025950_674230254521644994_n.jpg)       
*tabliczka informacyjna dla turystów*          

Zaś w samych „Dokumentach Takenouchi” zawarta jest również historia ludzkości. Pierwotnie dokument miał być spisany w dziwnych, boskim języku, ale został przetłumaczony przez Takenouchino Matori.         
„Starożytny świat” rozwijał się w czterech okresach: Siedem pokoleń „bogów niebiańskich” (Tenjin), era Joko z 25 pokoleniami, dynastia Fukiage zawierajaca 73 pokolenia, dynastia Kanyamato związana z 123 pokoleniami, która rozpoczęła się w 660 przed Chrystusem i trwa do teraz.          
**Wszystko zaczęło się w 1935 roku, od Kiyomaro Takenouchi, który przybył do miasteczka, znalazł dwa groby i ogłosił, że jest to grób Jezusa oraz jego brata.**Założył religię, która oparta była na  „Dokumetach Takenouchi” oraz zawierała elementy szintoizmu.          
Nad dokumentami pracował „kosmoarcheolog” (tak sam się określił) **Wado Kosaka**. Znany głównie z tego, że w programie telewizyjnym miał się skontaktować z kosmitami (w programie z lat 70).        

![drogowskaz do grobu Chrystusa.jpg]({{site.baseurl}}/img/drogowskaz do grobu Chrystusa.jpg)     
*Jeden z drogowskazów do grobu*






