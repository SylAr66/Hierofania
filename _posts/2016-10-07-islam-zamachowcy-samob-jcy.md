---
layout: post
category: article
published: true
title: 'Islam: zamachowcy samobójcy'
---
Męczeństwo nigdy nie stanowiło istotnej części Islamu. Natomiast szukanie męczeńskiej śmierci bez realnych szans na przeżycie było źle widziane przez egzegetów i znawców prawa.      
W historii islamu problem samobójstwa podczas walki był rozpatrywany czysto akademicko w szkołach prawnych. Oczywiście omawiane było to tylko w kontekście wojownika, który decyduje się pozostać na polu bitwy, mimo że jego oddział się wycofał. **Dżihad (święta wojna podejmowana w obronie islamu) był rozumiany jako uczciwa walka z wrogiem.**        
<!--more-->
(więcej informacji na ten temat w artykule "Męczeństwo w genezie islamu")      
Przyzwolenie na samobójczą śmierć pojawia się tylko w przypadku, gdy miało to przynieść wymierną korzyść wszystkim muzułmanom. Zamachy samobójcze takiej korzyści nie przynoszą. Zostały sklasyfikowane jako zabójstwo.                
**W Islamie samobójstwo jest zakazane**, a eksperci prawa religijnego uważali, że powinno się wystrzegać samobójczej walki, choć w przypadku bitwy pojawiają się pewne utrudnienia. Niełatwo wyznaczyć granicę pomiędzy tym, co jest jeszcze odwagą w boju, a co samobójstwem.           

Na wstępie warto rozróżnić dwa ważne terminy:     
**„Akcja męczeńska”** (_al-amal al-istiszahadi_), która była głoszona przez radykalne ugrupowania mniej więcej od lat 50 XX w. Skierowanej była przeciw rządowi.         
**„Operacja męczeńska”** (_al-amalijjat al-istiszhadijja_) właściwy termin odnoszący się do zamachów samobójczych, mających na celu zabicie jak największej liczby ludzi. Używany w od lat 90. XX wieku.       

**Pierwszy podręcznik, „Operacje męczeńskie i ich bilans prawny”, powstał w 1997 r. i napisał go Nawwafa at-Takruri.** Próbował on znaleźć wszelkie religijne dowody na poparcie legalności przeprowadzania samobójczych zamachów. Przede wszystkim, tekst ma za zadanie poprzeć stosowanie operacji męczeńskich przeciwko Izraelowi. Autor w zamachach widział lekarstwo na wszelkie problemy świata islamu. Jak sam napisał:      

> Był to zatem dekret Boga na ciężkie czasy, w którym żyją muzułmanie, nakazujący, aby owoce Islamskiego Odrodzenia na całym świecie dojrzały i aby ci, którzy mają w nich udział, pomimo trudów i zwątpienia, nieśli sztandar obrony honoru wspólnoty, wznosząc flagę dżihadu, żeby uwolnić wspólnotę od wszelkiego ucisku. Młodzież zgłosiła się na ochotnika, służąc własną krwią, nie uciekając od życia ani nie uchylając się od odpowiedzialności, bez żalu czy rozpaczania nad sytuacją, w której znalazła się wspólnota, lecz z wiarą, że dżihad jest jedynym sposobem wyzwolenia ziem i ludów. Nic więc dziwnego, że ci młodzi ludzie, którzy dorastali nad kartami Koranu i uwierzyli że: „na tych, którzy szukają pomocy po doznaniu niesprawiedliwości – nie ma żadnego sposobu”* (XLII: 41), poświęcają się na tej drodze wywyższania słowa bożego na świecie i sławienia Jego religii i Jego sług.         

*oryginalnie fragment wieloznaczny. W innym tłumaczeniu: „tym, którzy zwyciężają po doznaniu niesprawiedliwości – im nie można zarzucić” albo „ci, którzy mszczą się po doznaniu niesprawiedliwości, nie ponoszą żadnej winy”.    

**W podręczniku wymienione jest 7 korzyści płynących z operacji męczeńskich:**    
1. są czynnikiem odstraszającym, wywołują przerażenie w szeregach wroga     
2. powodują najwyższą liczbę ofiar po stronie wroga i najmniejszą po stronie muzułmanów     
3. Prowadzą do równowagi sił    
4. Sprawiają, że Izrael zastanowi się, zanim zaatakuje Palestyńczyków    
5. napełnia radością i hartem ducha muzułmanów    
6. rozbudzają w muzułmanach ducha dżihadu, przez co skupiają się na     męczennikach, a nie na popularnych bohaterach    
7. pokazują niemuzułmanom czym jest islam    

Autor podręcznika wymienia szesnaście operacji męczeńskich, które uważa za udane, choć nie potrafi wykazać konkretnych rezultatów żadnej z nich. Tylko jeden zamach, przeprowadzony w Libanie (1983r.), doprowadził do wycofania wojsk amerykańskich i francuskich z kraju (śmierć poniosło 219 marines oraz 47 żołnierzy francuskich).      

**Dla autora całą korzyścią z zamachów ma być zasianie strachu w sercach wrogów.** Zgodne jest to ze stwierdzeniem uczonego muzułmańskiego al-Ghazalem, który uważał, że jeśli ktoś poprzez samobójczą walkę chce zasiać terror (nikaja) w sercach wrogów, to jest on usprawiedliwiony. Tylko jest jeden problem. Uczony zmarł w 1111 roku i opierał swoje twierdzenie na legendach o wielkich wojownikach, którzy zdążyli zabić dziesiątki/setki wrogich żołnierzy zanim w końcu polegli na polu bitwy. Nie ma tu mowy o zabijaniu cywilów czy wysadzaniu się (dynamit to dopiero 1867 rok).         

Następnie autor **przytacza 11 sytuacji zawartych w różnych pismach z czasów proroka Mahometa, w których, według niego, pojawia się przyzwolenie, bądź błogosławieństwo, dla ataków samobójczych.**Z innych materiałów prawniczych wyciąga i podkreśla kategorie „bojownika, który atakuje wroga w pojedynkę”. Ale czego to dowodzi?    
Równie dobrze możemy w tym miejscu przytoczyć kontrargument, czyli historie człowieka, który podczas jednej z bitew wyrwał się z szeregu i natarł na wroga. Został ranny, ale przeżył, na co jego dowódca zacytował werset Koranu LXI:4: "Zaprawdę Bóg miłuje tych, którzy walczą na Jego drodze w zwartych szeregach, jak gdyby byli budowlą solidną".      
**Ideą dżihadu jest działanie grupowe w którym jednostki powinny zachowywać anonimowość, a jej czyny były wiadome tylko Bogu i tylko przez Niego nagradzane. Wielu egzegetów Koranu uważało, że indywidualne ataki nie powinny być dozwolone.**     
At-Takruri przytacza jeszcze listę 29 fatw (opinia prawna wydana przez eksperta) pochodzących od współczesnych uczonych muzułmańskich, które przyzwalają na operacje męczeńskie. **Wymienia również 6 fatw, które stwierdzają, że ataki samobójcze mogą przeprowadzać również kobiety.**    

Fatwa **„Islamskie orzeczenie w sprawie dopuszczalności operacji męczeńskich: czy Hawa Barajewa popełniła samobójstwo?”** dotyczy zamachu z 2000 r. przeprowadzonego przez Hawę Barajewą przeciw rosyjskim siła w Czeczenii. Autorem najprawdopodobniej był Jusuf al-Ajjiri, który dowodził Al-Kaidą (zabity w 2003 r.).      
W tekście zacytowana zostaje legenda ze zbiorów hadisów o chłopcu i królu, nawiązująca do **Ludzi Rowu** (w Koranie LXXXV:1-11, cały tekst na końcu). Legenda nie odgrywała ważnej roli w historii islamu, dopiero współcześni radykałowie zaczęli ją przytaczać.      
Historia opowiada o chłopcu wierzącym w jednego Boga. Zły król pragnie zgładzić chłopca, ale Bóg ochrania go przed niebezpieczeństwami. Wreszcie chłopiec podaje królowi sposób, jak ten ma go zgładzić. Król musi użyć formuły: „w imię Pana tego młodzieńca”. Chłopiec zostaje zabity i wrzucony w ogień. Ludzie obserwujący egzekucję nawracają się na wiarę chłopca i również rzucają się w ogień.      
Chłopiec z pewnością jest męczennikiem umierającym za swoją wiarę, ale nikogo przy tym nie zabija. Nie jest bojownikiem. Nie jest zatem jasne, jaką wartość może mieć ta historia dla poparcie operacji męczeńskich.     
Poza tym, w tekście wykorzystane są 3 wersety Koranu:    

> IX:111 Zaprawdę, Allah wykupił od wiernych ich osoby i ich własność w zamian za Ogrody niebiańskie, jakie otrzymają. Ci walczą za sprawę Allaha i zabijają, i są zabijani – niezawodna obietnica wiążąca Go, którą uczynił w Torze, Ewangelii i w Koranie. I któż może być wierniejszy swojej obietnicy niż Allah? Raduje się zatem z transakcji jaką z Nim zawarliście, wszak jest to potężne zwycięstwo.    
II:249 Jak często mały oddział odnosi zwycięstwo nad licznym oddziałem za zezwoleniem Boga.   
II:207 Wśród ludzi jest taki, który sprzedaje swoją duszę, poszukując zadowolenia Boga. A Bóg jest dobrotliwy dla Swoich sług.     

W powyższych cytatach mamy przymierze Allaha i człowieka, który w zamian za walkę i śmierć w jego imieniu oferuje człowiekowi raj. Potem walkę małego oddziału z dużym – co jest koraniczną wersją opowieści o Dawidzie i Goliacie. I na koniec fragment o człowieku „sprzedającym” swoją dusze. Nie wiem w jaki sposób ma to przyzwolić na operacje męczeńskie.         
Według autora, jeśli intencją zamachowca samobójcy jest dżihad i wysadza się on pośród wrogów (**inni muzułmanie, nienależący do ugrupowania to apostaci, więc również są wrogami**), by wywyższyć słowa Allaha to jest on męczennikiem.     

Jednak według tradycji Dżihad jest anonimowym uczynkiem, o którym wiedzieć ma Allah, ponieważ to on decyduje czy człowiek godny jest miana męczennika. Związane jest to z poglądem, według którego Allah wnikając w myśli i serce człowieka. Bóg wie czy czyn był podyktowany miłością do Niego, czy chęcią zdobycia sławy albo innych przywilejów.     
Samobójcy pozostawiają po sobie nagrania, listy, ostatnie słowa. Nie są anonimowi. Ich rodziny niekiedy otrzymują również nagrody czy odszkodowania, co uznawane jest za próbę zdobycia sławy i korzyści materialnej dla rodziny. Często męczennicy są czczeni. W islamie nie można tworzyć „świętych”, uznawane jest to za dodawanie Bogu towarzystwa, a to zakrawa na wielobóstwo.      

**W Egipcie w 2001 roku powstał podręcznik taktyki „Podniesienie zasłony”**(Imatat al-lisam) napisany przez Rrifa'iego Ahmada Tahę, w którym pojawia się przyzwolenie na zabijanie niewiernych oraz muzułmanów apostatów – czyli tych, którzy nie biorą udziału w walce.      
Zdaje się on być konsekwencją inspiracji poglądami radykalnego myśliciela muzułmańskiego Kutba (sprawdź artykuł: "Radykalny współczesny islam a koncepcja męczeństwa"),który **uznał Egipt za kraj niemuzułmański, a muzułmanów w nim mieszkających za apostatów.**Ugrupowanie do którego należał, skupiało się na atakach, w których ginęli turyści i ludność cywilna. Zdecydowany opór społeczny i protesty doprowadziły do zaniechania zamachów.     
Operacje męczeńskie doprowadziły do wybuchu wojny domowej w Algierii i Sudanie, eskalacji przemocy w Nigerii, Pakistanie, Arabii Saudyjskiej i Indonezji.       

> LUDZIE ROWU:    
W imię Boga, Miłosiernego, Litościwego    
Na niebo, posiadające budowle z gwiazd,    
I Obiecany Dzień,    
I świadka, i tego, któremu dawane jest świadectwo,    
Niechaj przeklęci będą Ludzie Okopów    
Ogień podsycany paliwem -    
Kiedy zasiedli przy nim     
I byli świadkami tego, co uczynili wierzącym.    
A nienawidzili ich tylko za to,    
że ci wierzyli w Allacha, Wszechmocnego, Godnego Chwały    
Do którego należy królestwo niebios i ziemi.     
A jest Allach świadkiem nad wszystkimi rzeczami.    
Na tych, którzy prześladują wierzących mężczyzn i wierzące niewiasty,    
a potem nie okazują skruchy, czeka niechybnie kara Piekła    
i dla nich przeznaczona męka palenia.     

Na podstawie:    
David Cook, _Męczeństwo w islamie_, Wydawnictwo Uniwersytetu Jagiellońskiego, Kraków 2009.
