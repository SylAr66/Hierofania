---
layout: post
category: article
published: true
title: Obrzędy pogrzebowe w Indonezji
---

Region Tana Toradża znajduje się na indonezyjskiej wyspie Celebes (Sulwesi). Miejsce to słynie przede wszystkim z niezwykłych i bardzo kosztownych obrzędów pogrzebowych, w których mogą uczestniczyć również turyści. Oficjalną religią wyznawaną przez mieszkańców regionu jest chrześcijaństwo (wyznawanie chrześcijaństwa jest uważane za oznakę wysokiego statusu), ale to nie przeszkadza im praktykować starych obrzędów oraz oddawać cześć miejscowym bogom. Poza zaleceniami doktrynalnymi chrześcijaństwa mieszkańcy przestrzegają również 7777 reguł podanych przez _Aluk to dolo_ ("Droga przodków").        
Społeczeństwo regionu Tana Toradża zachowało trzy-kastowy podział. Najniższą kastę stanowi biedota – _kaunan_ („niewolnicy”), klasę średnią – _makaka_ („ludzie wolni”), a najwyższą krewni rodziny królewskiej – _kesu_. Na co dzień podziały nie są widoczne, ujawniają się dopiero podczas obrzędów pogrzebowych.
**Najkosztowniejszym elementem są zwierzęta ofiarne – bawoły. Kosz jednego takiego zwierzęcia waha się miedzy 25-300 mln rupii (10-120 tyś zł).** Białe bawoły są najdroższe i jednocześnie najbardziej pożądane. Biedota nie może sobie pozwolić na taki wydatek, klasa średnia składa w ofierze trzy/cztery, natomiast ofiary pogrzebowe przedstawicieli klasy najwyższej zaczynają się od dwunastu zwierząt.           
Już za czasów kolonialnych władze nałożyły na mieszkańców dodatkowy podatek od każdej zabitej sztuki, aby zmusić ludzi do ograniczenia obciążającego ekonomicznie rytuały, jednak to nie przyniosło skutków.  Zamiast tego ludzie popadają w coraz większe długi.               
**W związku z problemami ekonomicznymi, naturalnym staje się długi okres oczekiwania na właściwy pochówek zmarłego.** Może on czekać na ostateczny spoczynek nawet kilka lat. W tym czasie osoba nie jest traktowana jako zmarła.     

![ściana dla zmarłych.jpg]({{site.baseurl}}/img/ściana dla zmarłych.jpg)      
zbocze z figurami tau tau*      

**Dawniejsze zwyczaje przewidywały dwa pochówki.** Pierwszy polegał na zakopaniu zmarłego na skraju wsi w płytkim grobie, aż do czasu właściwego pogrzebu, który powinien się odbywać w czasie pory suchej. **Zamożni mieszkańcy pozostawiali swoich zmarłych w domach z rozprutym brzuchem, by wnętrzności ściekły do ziemi.** W przeddzień właściwego pogrzebu oczyszczano kości. **Według wierzeń Toradżan dusza znajdowała się w kościach, dlatego się nie psuły.**  Właściwy pogrzeb uwalniał ją. Obecnie podczas oczekiwania na pochówek zmarły jest myty i balsamowany za pomocą formaliny.         
Wielkie obciążenie finansowe nie towarzyszy jedynie bliskiej rodzinie zmarłego, ale również gościom, którzy mają się pojawić na uroczystości. **Zwyczajowym podarunkiem jest świnia, która kosztuje około 3 mln rupii (około 1200 zł). Turyści, którzy wyrazili chęć uczestniczenia w rytuale zwyczajowo ofiarują karton papierosów.**                
Tradycyjna pieśń _badong_, lament kobiet oraz transowe tańce poprzedzają dzień pogrzebu i mają pomóc zmarłemu odbyć pośmiertną podróż do _Puja_ (miejsce spoczynku dusz). Zabalsamowane ciało zmarłego trafia do specjalnego pomieszczenia – _along_, które wygląda jak miniaturowa wersja miejscowych domów. Tradycyjne domy Toradżan kształtem przypominają stojące na palach łodzie i są zwrócone frontem ku północy, by wskazać kierunek, z którego przypłynęli przodkowie. Obok _along_ składa się dary pogrzebowe.         
**Dzień pogrzebu jest świętem radosnym. Obrzędowi towarzyszą tańce, śpiewy, a nawet walki kogutów**(hazardowa gra dla mężczyzn. Przelana krew ptaków składana jest w ofierze dla Pong Lalondong - Pana Podziemi), mimo, że pogrzeb jest uznawany za uroczystość smutną, co ma symbolizować rozpoczęcie obrzędów popołudniem. U Tana Toradża ceremonie smutne, takie jak pogrzeb, urządza się popołudniem, gdy słońce opada. Radosne, np. ślub – gdy się wznosi nad nieboskłonem.          
Ceremonię rozpoczyna barwna procesja, która jest ostatnim spacerem zmarłego po wiosce. Mężczyźni niosą rzeźbioną trumnę ze zmarłym. Pochodowi towarzyszą bawoły, które zostaną złożone w ofierze, by ułatwić duszy zmarłego dalszą podróż. Spokrewnione ze zmarłym kobiety są ubrane na czarno i idą za trumną trzymając czerwoną wstęgę, jako symbol swoich relacji ze zmarłym. Najbliższy krewny zmarłego jest niesiony w lektyce. Na czas pogrzebu zostają wynajęci muzycy i tancerze, którzy mają zabawiać gości.   

![Traditional_song_and_dance_Tana_Toraja.jpg]({{site.baseurl}}/img/Traditional_song_and_dance_Tana_Toraja.jpg)      
*tancerze pogrzebowi*       

**Obecnie stare obrzędy pogrzebowe są połączone z elementami ściśle chrześcijańskimi. Trumna ze zmarłym po odbytym rytuale zostaje wystawiona w kościele.**        
Podczas pogrzebu każdy gość i członek rodziny ma określone miejsce w bambusowych altanach. Starszyzna zasiada na specjalnych podwyższeniach. Ich zadaniem jest pilnowanie czy wszystkie elementy ceremonii przebiegają zgodnie z tradycja, oraz jest to znak szacunku, ponieważ to oni zajmują się uzyskaniem odpowiednich zezwoleń na pogrzeb. Turyści również mają określone miejsce, mogą stać w oddali, tak by nie przeszkadzali, czy zasłaniali wyżej postawionym gościom.         
Najważniejszym elementem obrzędu są ofiary. Bawoły nie są ofiarowane od razu. Poszczególne zwierzęta zabija się w różnych momentach uroczystości. Ofiarowane przez gości świnie również są zabijane. **Każda z darowanych świń zostaje oznaczona i wyznaczona osoba notuję przez kogo została sprezentowana. Jest to bardzo ważne, ponieważ w przyszłości ofiarodawca może oczekiwać rewanżu w ramach zachowania równowagi** (dary od turystów również są zapisywane). Ta wymiana darów może się ciągnąć przez pokolenia, co zapewne jest jednym z decydujących elementów, dzięki którym chrześcijańscy misjonarze nie zdołali usunąć tego rytuału.           
Dla członków najwyższej kasty wykonuje się figury _tau tau_(„młoda osoba”). **Prawo do ustawienia przy grobie figury uzyskuje się tylko, gdy w rytuale zginie co najmniej dwanaście bawołów.**          

![Tana_Toraja,_Salu_funeral_(6864124655).jpg]({{site.baseurl}}/img/Tana_Toraja,_Salu_funeral_(6864124655).jpg)       
*przygotowanie ofiary*      

Po uroczystościach dusza odchodzi, a szkielet zostaje złożony na zboczu góry. Im zamożniejsza wieś, tym wyższe ma zbocze dla zmarłych. Sposoby pochówków są dwa. Jednym z nich jest wrzucenie kości zmarłego do specjalnie przygotowanej pieczary, natomiast drugi, to podwieszane trumny (wyglądające jak dziuple).**Po obrzędzie i pochówku, kiedy dusza została odesłana, kości nie przedstawiają już żadnej wartości.** Z czasem kości umieszczone w trumnach wypadają, ale nikt ich nie zbiera, ani nie okrywa szacunkiem. 
Pośrodku cmentarza ustawiona jest galeria z figurami _tau tau_. W tym momencie figury _tau tau_ są stylizowane na portrety pośmiertne, jednak jest to spowodowane przez misjonarzy, którzy dopatrywali się w nich figur kultowych. We wszystkich wcześniejszych przedstawieniach rzeźby wyglądały tak samo. Nie odzwierciedlały fizjonomii zmarłego, co najwyżej wskazywały na płeć. Ręce były wyciągnięte w przestrzeń, a oczy nie miały wyrazu. Zostały zachowane w geście oczekiwania.        
Toradżanie zachowali tradycyjne obrzędy pogrzebowe, mimo dominacji chrześcijaństwa i sprzeciwu misjonarzy. Niestety, od samego początku obrzęd powodował silne obciążenie ekonomiczne, które doprowadzało i doprowadza do szybkiego ubożenia społeczeństwa. Natomiast **biura podróży zaczynają traktować rytuał pogrzebowy jako dodatkową atrakcję dla turystów.** 

![tradycyjne figury tau tau.jpg]({{site.baseurl}}/img/tradycyjne figury tau tau.jpg)       
*tradycyjne figury tau tau*      

Materiał filmowy.      
Warto zwrócić uwagę na to, jak traktowane są kości zmarłych po zakończeniu obrzędów. Są rozrzucone, nikt nie zwraca na nie uwagi. 

<iframe width="560" height="315" src="https://www.youtube.com/embed/xfOgqFlOyZw" frameborder="0" allowfullscreen></iframe>

Źródło:      
Kurowski Edward, _Taniec z duchami przodków_, Wrocław 1973.       
Film dokumetalny: _Ghosts of Sulawesi_      
Materiały z wykładów na Uniwersytecie Jagiellońskim, prowadzone przez 
prof. dr hab. Halinę Grzymałe-Moszczyńską w ramach kursu "Psychospołeczne wymiary religijności"          

